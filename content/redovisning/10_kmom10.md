---
---
Redovisning kmom10
=========================


1.1
=====

Uppdrag 1: Analys aktuell webbplatsdesign (10p)
==========
Jag började på måfå att välja ut 4 närliggande kommuner och sedan ta en på måfå i Göteborg. Det jag gjorde var att analysera kommuners webbplatsers design och försöka hitta något mönster/trender som präglar webbplatserna.

Jag började analysera färgpalletterna och fann att 4/5 av de kommuner som var med i analysen jobbade med färger som kompletterade eller matchade kommunens stadsvapen. Jag tänkte att man som designer kanske ser det som ett "problem", därför var det väldigt intressant att se att en kommun hade bytt färgen på sitt statsvapen för att det skulle passa in med resterande design, - detaljer men ack så intressant.

Efteråt jämförde jag layouten på sidorna sinsemellan, varav jag fann att de alla använder sig utav whitespace på vänster och högersida. Stadsvapnet visas på vänstersida av headern och 4/5 av webbplatserna har sin sökfunktion i detta område.

 Det är endast en kommun som har sökfunktionen lite längre ner. Navigationsbarens element är centrerade och bakgrundsfärgen spänner över hela sidan. Kort därefter finns det en div som innehåller antingen en slideshow av bilder, en enstaka bild som representerar kommunen eller en slideshow med aktuell information.

 Kort efter visas det nyheter, väsentlig information eller undermenyer till t.ex e-tjänster och lediga jobb. Denna struktur är gemensam och man kan med råge säga att detta är den trend som finns hos de kommuner som valts i urvalet. För alla webbplatser matchar färgpalletterna med varandra, däremot finns det enligt checkmycolours en del förbättringar att göra.

Jag hade mest i fokus att se vad layouten hade gemensamt, samt vad det var som skiljde dem åt. Tex, vart är sökfälten utplacerade, vad har man i header området, strukturen på vad som kommer först, sen, senare.


Uppdrag 3: Webbplats (10p)
=======
I "Uppdrag webbplats och tema" så valde jag att jobba med Ludviga Af Solstråle. Jag bestämmde mig snabbt för att det skulle handla om ett juridiskt företag. Jag valde att återanvända min me/redovisa som grund, då jag kännde att hgrid och vgrid var på plats så skulle det vara lättare att placera ut de olika elementen men även för att jag blev bekant med upplägget under kmom 1-6.

Jag valde att använda kmom05 med tillhörande importer, men filtrerade bort det överflödiga/det som krockade med mina två nya filer jag skulle göra. Jag skapade ett nytt LESS tema samt en ny LESS modul för "kmom10". Jag designade en ny logga åt företaget och använde min webbplatsanalys som omdöme för att välja färgpalletter efter företagsloggan. Jag drog den slutsatsen att det skulle gynna företagets färgprofil. Aassociation är idag starkt förknippat med företag, känslor och allt vad det gäller och det är en stor del i marknadsföringslära.

Tankarna snurrade och jag la mycket tid på att lära mig hur de olika elementen samarbetade samt vad de olika importerna i kmom05 gjorde. Jag hade flera instanser av att färgen inte följde mina "order". Här skedde en massiv felsökningsperiod där jag fick gå igenom fil för fil för att hitta de krockande elementen. Bl.a fick jag inaktivera min base-kmom03 fil.

Om något tema skulle komma på plats så var det viktigt att jag visste hur man skulle felsöka, så var tankesättet i detta uppdrag och det var ett stort lärande moment.

Kraven för webbplatsen har följts men däremot har jag valt att sätta favicon till null då det inte gynnade designen jag valt, liten detalj men kanske värt att nämna.

Uppdrag 4: Tema (10p)
=======
Här skapade jag ytterligare en nytt LESS tema, samt en ny LESS modul. I LESS temat importerar jag kmom05 som har alla grundinställningar, och i LESS modulen har jag alla inställningar vad gäller höjd, längd, bredd, spänning, responsivitet och hur de olika regionerna förhåller sig till varandra när skärmen blir mindre.

Temat är väl anpassat till kund och använder både vertikalt samt horisontell gridbaserad layout. Temat fungerar responsivt och är anpassat till kund. Färgpalleten för webbplatsen är i symbios med färgerna i företagsloggan. Typografin är stilren och jag försökte välja ett "klassiskt" tema då det är något jag förknippar med juridik. Mycket tid lades för att just få vgrid och hgrid att fungera och jag märkte snabbt att färg som importerades från andra moduler kunde överskrida färgerna från vgridet, detta räddades med z-index något man lärt sig från javascript kursen.

Mycket omtanke lades i vilka kontraster av färger som skulle användas. Jag använde mig utav
<a href="https://www.colorhexa.com/e98d61">Colorhexa.com</a> för att få fram rätt nyans av den orangea nyansen samt dess komplementär färg blå. Jag var även tvungen att här hitta en flashbild som skulle passa in med dessa färger, och valde en bild jag tagit från hamnen i min hemstad, en fin solnedgång - denna markandsfördes som vyn från Af Solstråles arbetsplats.

Uppdrag 5: Tema alternativt (10p) (optionellt)
=======

I detta tema skulle färgpaletten, typografin, designprinciper och designelement "markant" förändras. Jag antar att detta är kravspecifikationen från kund och valde att gå emot just ändrandet av färgpalett, jag ansåg att det skulle gå emot företagets bästa och att man skulle tappa aassociations värde - dvs förknippandet av färger med ett visst typ av företag eller känsla.

Jag valde två dimmigare/rökigare varianter av orange och blå i färgpalletten, samt ersatte outer-wrap-main med en stor bild som täcker över whitespacet samt ger en känsla av att innehållet flyter över den. Mainregionen har satts fast med headern varpå det ser ut som en banderoll. Höger kolumn har blivit transparent och ger sidan lite gammaldagskänsla.  Under min felsökningsperiod lärde jag mig en del olika tricks vad gäller responsivitet och desinax-layouten som vi gjorde under kursens gång.

Jag gick från en 3 kolumners layout i headern till 2. 1 och 2 är aktiverade som default men när brytningspunkten nås så inaktiveras header-col-2 och header-col-3 aktiveras där jag även lagt den mobila alternativa menyn. Detsamma gäller footerns tre olika delar, där en inaktiveras för att inte överskrida innehållet på de andra kolumnerna, en annat variant att jobba med responsivitet. Header och footer är 100% width. Här flyttas även sidebar-right när brytningpunkt 1 är nådd och följer i led med resterande innehåll, när brytningspunkt 2 är nådd så försvinner detta innehåll, det ser bättre ut på den mobila versionen, temat är alltså anpassat i flera steg. Flashbilden är borttagen för att bara framhäva bakgrundsbilden, likt element på en klottervägg.

Här används fortfarande hgrid och vgrid och delarna är utplacerade för att passa med varandra, skärpan är "inzoomad".

Tankegången är att fortsätta framhäva den starka företagsprofilen och dess logga.

Uppdrag 6: Förklara strukturen kring temat (10p) (optionellt)
=======

Vet inte riktigt vad jag ska skriva här, det känns som att det är en redovisningsdel av en redovisningsdel.

Detta är min struktur på LESS-koden och jag har valt det så för att det blir enklare att både felsöka samt ändra i koden till det sätt som man vill. En stor del som problemlösare är dela in problemet i mindre bitar för att sedan vända på varje sten och se vad som händer (som tur är i en skyddad miljö). Därför står jag vid den och det är en väldigt bra uppdelning. Detta är första gången jag kommer i kontakt med LESS som är en preprocessor till CSS.

Jag förknippar nu LESS starkt med moduler och återanvändande av kod. Personligen tycker jag detta är väldigt bra och smidigt, som företag eller webbdesigner så räcker det att uppfinna hjulet en gång, dvs att skapa sitt "grund" ramverk, göra det responsivt och sen återanvända dem.

Säg att en kund vill ha en annan layout eller ett extra tema, då är det lätt att återanvända de delar som är väsentliga vilket sparar både tid och pengar. För företag eller näringsidkare kan detta vara skillnaden mellan bonuskapital eller konkurrs.


1.2
======

Från början var det väldigt svårt att sätta sig in i ANAX och att jobba med LESS moduler och composer. Det krånglade lite och man förstod inte varför så mycket tid gick åt för att få det att fungera. Men efter varje kmom blev det lite klarare på vad som faktiskt hände, och vad de olika modulerna gjorde.

Många problem var knytna till själva designen, man hade imported som "overwrita" ens senaste ändringar. Att få sidan att agera responsivt, det var heller inte glasklart, men ju mer man satt med desinax modulerna och förstod sig på dem så blev det allt klarare, övning ger färdighet - frustration ger kunskap. Rent allmänt var projektet mycket lärorikt och hela kursen i sig.

I kmom10 knöt man ihop säcken för allt man lärt sig och det var dags att visa det på prov. Personligen tog det relativt lång tid, det gick åt mer än 50 timmar förslagsvis för att få allt klart och fungerande. Projektet var tämligen svårt i den mån att man nu var själv och skulle anpassa efter kunds krav, dock var det väldigt roligt och lärorikt. Det som var svårast var nog att få menyerna att betee sig, samt att ta fylla färgen mellan de olika blocksen. Detta var ett mycket bra och rimligt projekt för denna kurs, det känns som att webbplatsanalyserna gjorde mycket gott och visade sig sen när man skulle dra egna slutsatser.


1.3
=====

Ärligt talat finns det inget jag är missnöjd med. Materialet har varit bra, youtubematerialet har varit bra och det har varit lätt att följa. Även den "lilla" handledning man får på gitter är uppskattad. Allt material har varit utförligt, samt exempelkoden har haft sina förklarande kommentarer. Detta har på sikt varit den roligaste kursen hittils i detta program då allt man lärt sig satts på prov i kmom10 på ett väldigt bra sätt. Läsmaterialet har varit relevant. Bra att det funnits material som är gratis, stort bonus på det!

Förbättringsförslag - jag har egentligen inga utan jag är helt nöjd.

9.5/10 får denna kurs, då inget är helt perfekt.
